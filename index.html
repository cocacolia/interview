<!doctype HTML/>

<html>
<head>
<title>Interview</title>
<link rel="stylesheet" href="style.css">

    
    
</head>
<body>
<div class="content">
<h1>"Українці говорять про себе не як про жертв, а як про людей, яких атакує потужніша сила" — художниця Лія Достлєва</h1>

<img src="https://svoi.city/upload/article/o_1fafiumgnk19tcm1fqp1rk218gj38.jpg">
<p class="caption">
    Лія (32) та Андрій (33), пара циноцефалів з Донецька
</p>
    
<h3>
Лія Достлєва — художниця та антропологиня культури з Донецька, яка понад вісім років живе у Польщі. Поки ми говоримо, Лія шиє у своїй майстерні плюшевих трилобітів — доісторичних морських тварин, які вже давно вимерли.

"Насправді це буде неочевидний проєкт про Голодомор, — пояснює Лія. — Коли я працювала кураторкою на платформі "Ізоляція", під час пошуків матеріалу знайшла палеонтологічну книжку, яка називалася "Трилобіти Донецького басейну". Коли на Донбасі почали видобувати вугілля, це притягнуло в регіон багатьох палеонтологів. Книжечка абсолютно нічим не цікава, окрім року видання — 1933. Я зберегла її і довго думала про паралельність досвідів. Ось тут люди масово вмирають від голоду і їх закопують у колективних могилах. А тут поруч в цьому ж регіоні сидить якийсь чоловік з лопаточкою і обережно, з цієї ж землі, викопує трилобітів, які розповідають геть іншу історію. Це приховування історії і відкривання історії існують в паралельних реальностях в один і той же час".

Це не перша робота Лії про колективні та суспільні травми. І у своїх проєктах, і в спільних роботах з художником та куратором Андрієм Достлєвим Лія звертається до тем Голодомору, війни, депресії, памʼяті.

Про те, як говорити про травмуючі події зараз і не нашкодити, про вплив російської культури в Європі та про те, чому з 24 лютого Україна перестала бути постколоніальною країною, — в інтервʼю з Лією Достлєвою.
</h3>

<hr size="1" width="100%" color="black">  

<div class="que">
    Ви працювали з різними темами, які стосуються травми, і часто послуговувалися в роботі власним досвідом. У цьому контексті я би хотіла поговорити про те, як взагалі працювати з темами війни і втрат. Адже з одного боку вони лежать на поверхні, а з іншого — потребують глибшої рефлексії. Чи не зарано для мистецьких проєктів про війну? Як про це говорити зараз?
</div>

<div class="answer">
    Прямої відповіді у мене немає. І у персональних проєктах, і коли працюю в парі з Андрієм, ми завжди відштовхуємося від власного досвіду. Не тому, що хочемо говорити про себе, а тому, що це зручна точка входу в тему. Говорити про досвід — це найлегший спосіб говорити на будь-яку тему, бо ти це пережив. Але оскільки у мене є і художній досвід, і теоретична освіта, які дають інструменти та певну методологію, я можу зберігати критичну дистанцію. Бо корисно знати, як щось виглядає зсередини і водночас також — дивитися ззовні.
<br>
<br>
    Але з 24 лютого змінилося абсолютно все, попри те, що я з Донецька і війна для мене почалася вісім років тому. Я вже поза Україною, мені не треба евакуюватися і вивозити рідних, бо я це зробила раніше. Однак серед іншого 24 лютого стало для мене початком кризи світоглядних категорій. Війна унаочнила безпомічність міжнародних інституцій, протоколів безпеки, тощо, бо нічого не допомагає. У мене було наївне сподівання, що всі мають побачити, що насправді відбувається. Що західна теоретична школа з усім масивом напрацювань щодо колоніалізму щось зрозуміє. Натомість я побачила, як феміністки підписували листи про те, що Україні не треба давати зброю.
</div>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
</div> 
    
    
</body>
</html>
